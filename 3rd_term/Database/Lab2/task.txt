# Предметна область та ER-модель
Якщо перша контрольна не здавалася або при зміні предметної області, потрібна ER-модель.
Робота може виконана на базі будь-якої СУБД з мовою SQL.

# Таблиці
Потрібно не менше 5 взаємно зв’язаних та заповнених даними таблиць. У периферійних таблицях
не менше 4-5 рядків, а у зв’язкових не менше 10 рядків.

# Форми
1) Всі дані повинні вводитись, переглядатись та редагуватись лише через форми користувача.
2) При вводі чи редагуванні даних необхідно здійснювати контроль коректності (формату) вводу.
Наприклад, при спробі користувача ввести текст у числове поле (чи поле дати) потрібно
блокувати таку дію з відповідним повідомленням від вашої системи, а не від базової СУБД.
Інший варіант – блокувати ввід некоректних даних в індикативне поле форми, тоді потрібні
підказки на формі (постійні чи такі, які з’являються при необхідності) про бажаний формат
вводу.
3) При відкритті бази даних повинна виводитись головна форма-меню, на якій присутні
посилання на всі інші форми, запити, ввід, редагування, перегляд. На всіх інших формах повинна
бути кнопка &quot;Повернутись до меню&quot;, або &quot;Згорнути&quot;.

# Запити
1) Повинно бути не менше 5 простих параметризованих запитів, що використовують більше
однієї таблиці. Наприклад &quot;Міста, в яких знаходиться принаймні один постачальник, що постачає
принаймні одну деталь, вага котрої перевищує вказану користувачем величину&quot;. Вказана
користувачем величина є параметром і в запиті позначається довільним ідентифікатором,
наприклад, Х. При виконанні запиту користувачеві буде запропоновано ввести значення
параметру.
2) Повинно бути не менше 3 параметризованих запитів із множинними порівняннями.
Наприклад, &quot;Імена постачальників, що постачають точно такі ж деталі, як і постачальник S1&quot;,
&quot;Імена постачальників всіх деталей&quot;, &quot;Пари номерів постачальників, що постачають однакову
множину деталей&quot;.

# Звіт
Звіт має бути у вигляді керівництва користувача по вашій системі. Роздруковувати не потрібно. В
звіті мають бути наступні розділи:
Ідентифікаційний – призначення системи, коротка назва, автор, специфікація комп’ютера,
операційної системи та базової СУБД;
Опис інтерфейсу – для кожної існуючої форми потрібно описати, що означають ті чи інші
елементи керування та які значення можна вводити в індикативні поля (кожна форма має бути
описана окремо, незважаючи на можливу схожість);
Таблиці – опис таблиць та зв’язків між ними;
Запити - тексти запитів українською мовою та SQL;
Вимоги до користувача – кваліфікація: оператор Windows; знання української мови для
інтерфейсу.
Робота здається в робочому стані, всі складові мають нормально працювати; окрім цього,
викладач буде пропонувати 1 чи 2 запити (з множинними порівняннями) по вашій предметній
області для реалізації протягом 10 хвилин на запит.

# Критерії оцінювання
Максимальний бал за роботу – 20;
У тому числі за складові компоненти:
Інтерфейс і таблиці - 4; запити - 4; звіт - 4; запити від викладача – 5 і ще 4 бали, якщо є все інше.
